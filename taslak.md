# Proje - Açık Üniversite

Açık Üniversite, insanların toplulukla beraber yazılım geliştirme konusunda eğitilmesi ve sertifikalandırılmasını hedefleyen bir projedir. Bu proje dahilinde yazılım geliştirmeye ilgi duyan veya merak eden insanların usta-çırak ilişkisine benzer biçimde, tercihen birlikte veya durumuna göre uzaktan eğitilip daha sonra başarılı olarak görülmeleri halinde sertifikalandırılmalarını amaçlar. Süreç boyunca Eğitmeni tarafından görevlendirilecek olan Öğrencinin görevleri istenildiği gibi başarması halinde çalışılan teknoloji konusunda deneyimli ve bilgili kabul edilmesi ve kendisinin de bir Eğitmen ilan edilmesi hedeflenir. 

# Peki bu süreç nasıl işleyecek? 

Zaten varolan FOSS katkıcılarının gönüllü olanlarının yetkilendirilmesi ve proje dahilinde oluşturulacak web sitesi üzerinde eğitmen ünvanı verilmesi ve kendilerine gelen istekler doğrultusunda bir kişiyi seçip onu kendilerinin de hakim olduğu teknolojileri öğrenme yolunda yönlendirmesi son olarakta öğrenimin tamamlandığını doğrulamak adına belli projelerin geçerli hata kayıtlarını veya özellik isteklerini çözüme ulaştırması sağlanır.

# Yeni başlamış yazılımcıyı FOSS topluluğuna nasıl dahil edecek?

Sertifikalandırma programı dahilinde giriş, orta, ileri ve gelişmiş olmak üzere toplamda 4 farklı sertifika, alınan eğitimin zorluğuna göre verilir. Yeni başlamış yazılımcının avantajı, programa katılarak giriş seviyesi sertifikayı edinmesi durumunda kazanacağı deneyim olacaktır. Seçeceği eğitim türü eğitimcinin yönlendirmesi ile belirnecektir ve başarısızlığı olabildiğince en aza indirmek hedeflenir. 

Aldıkları eğitime göre çözebilecekleri hata kayıtları/özellik istekleri etiketler ile belirtilir. Bu kendilerini ait hissetmelerini sağlar. 

# FOSS Topluluğu'nun kazancı nedir?

Başarılı olan Öğrenciler sertifikalandırılır ancak tıpkı GPL (v2-3) lisanslarında olduğu gibi edinilen bilginin ve sertifikanın açık kaynak lisanslı olduğu belirtilir ve kendisinin de bir öğrenci kabul edip eğitmesi beklenir. Tabi ki bu yasal bir zorunluluk değildir ve Öğrencilerin bunu manevi yükümlülük olarak görmesi beklenir. Henüz eğitim vermemiş ancak almış olan Eğitmenlerin kişisel sayfalarında bu belirtilir.

# Yarı Öğretmen Statüsü (bu fikir tümüyle tartışmaya açıktır)

Belli ölçüde hata kaydını/özellik isteğini çözüme ulaştırmış Öğrenci yarı yetkilendirilmiş sayılır ve Öğrenci kabul edebilir hale gelir ancak sorumlulukların Ana Eğitmenin süpervizörlüğünde verilmesi ve Ana Eğitmen tarafından tamamlandığınun doğrulanması gerekir. Yarı Eğitmenlerin vereceği eğitim, hem kendileri hem de hem de kendilerinin eğitmenleri tarafından verilmiş sayılır. Ana Eğitmen ve Öğrenci arasında en fazla bir Yarı Eğitmen bulunabilir. Eğitimi tamamlayan Yarı Eğitmenlerin Öğrencileri de Yarı Öğretmen statüsü elde ederler ve henüz eğitimleri devam ediyor olsa da Öğrenci kabul edebilir hale gelirler. 

# Sertifakının Geçerliliği 

Beklenildiği üzere, sertifikanın geçerliliği, programın saygınlığına ve organizasyonların desteğine bağlıdır. Eğitmenlerin öğrettikleri teknolojilerin yaygın konvansiyonlarını da Öğrencilere aktarması beklenir ve öğrencilerin de Davranış Kurallarına uyması beklenir ki sertifika programı saygınlığını koruyabilsin. Ancak bu kesinlikle demek değildir ki eğlence eğitimin bir parçası değil. Aksine bu eğlencenin ve huzurun devam ettirebilmesinin bir garantörüdür.

# Bu proje neden başarız olur?

Başlıca sebeplerinden biri insanların bu projeye inanmaması ve Eğitim Almış Eğitmenlerin eğitim aldıkları yeri yani bu projeyi geçerli görmeyip, bundan bahsetmemesi, CV'lerinde yer vermemesi veya en kötüsü aldıkları eğitimi yetersiz veya iyi değil (veya alt sınıflarında) görmesi olurdu. Bunların önlenmesi başarının başlıca sırlarından biri olabilir.

Yine aynı şekilde verilen derslere önem verilmemesi, kötü bir şekilde çözümlenmiş hata kayıtlarının/özellik isteklerinin Eğitmenlerden geçerli not alması sertifika programının geçerliliğine gölge düşürebilir. 

# Proje başarılı olabilir mi?

Bu kesinlikle tartışmaya açık bir konu olsa da, eğer başlangıçta iyi bir izlenim verilebilirse, başarılı olunabilir. O yüzden sistem henüz tam yayın hayatına başlamadan önce, geliştiricilerin ve eğitim almak isteyen insanların davet edilip hem test sürüşü yapmaları hem de tam manasıyla yayın hayatına başladığında yeni gelenler için örnek içerik oluşturulması sağlanabilir. 

# Farklı kültürlerden insanları FOSS camiasına katılmaya nasıl teşvik edecek?

Farklı kültürlerden geliştiricileri platformda Eğitmen olmaya davet etmek en doğru cevap gibi duruyor. Örneğin Türkiye'den katılacak FOSS destekçisi geliştiricilerin sistem üzerinde aktif olması ve platformdan bahsetmeleri sistem üzerinde Türkiye'den katılımcıların varlığının olmasını tetikleyebilir. 

# Eğitmenlere Öğrenciler nasıl atanır (tartışmaya açık)?

Sistemdeki boşta olan öğrenciler eğitim almak istedikleri boşta olan Eğitmene ping atarak Eğitmenlerin de uygun görmesi halinde Eğitim alabilirler.

# Hangi FOSS projeleri bu program dahilinde destek görebilir?

Sürdürebilir ve toplumun yararına olan her türlü proje uygundur. Bunların haricinde, Eğitmenlerin seçeceği projelerdir. Bu, Eğitmenlerin (ilk şarta bağlı kalan) kendi projeleri olabilir.

# Açık Üniversite ismi kalıcı mı?

Hayır, bu isim projenin kod adıdır ve projenin gerçek olması halinde kalıcı bir isimle değiştirilecektir. 

# Mottomuz ne olabilir?

One at a time, but indeed one is many. (Birer birer, ama kesin olan şey birin bir sürü olduğu)

# Sık kullanılan terimler ve anlamları

* **Sertifika:** Başarılı olan öğrencilere verilen saygın ve kabul görür olması umulan ve öğrencinin (veya Eğitim Almış Eğitmen) yeteneklerinin geçerliliğini doğrulayan belge.
* **Eğitmen:** _Eğitim Almış Eğitmen_ veya yetenekleri yer aldığı projelerle çoktan kanıtlanmış platform üzerinde _Eğitim_ verebilecek/veren geliştirici.
* **Eğitim Almış Eğitmen:** Statüsünü projenin sertifika programını tamamlayarak elde etmiş önceki öğrenci, geliştirici.
* **Eğitim:** Katılım sağlamış bireylerin devam eden/tamamlanmış öğrenim süreçleri
* **Yarı Eğitmen:** Henüz eğitimini tamamlamamış ancak belli sorumlulukları başarıyla yerine getirdiği için kendi Eğitmenlerinin süpervizörlüğünde eğitim verebilecek *Öğrenci*ler.
* **Öğrenci:** Proje dahilinde _Eğitim_ alan kimse
